# Θεατρική Ομάδα ΟΠΑ

![ergastiria-e1583243567633](https://github.com/different-ways/theatrikiopa.eu/assets/16403754/326cb1f5-fe06-446c-9358-5481aecd9ff9)

Τα εργαστήρια της ομάδας είναι ανοιχτά για το κοινό και διεξάγονται στο Αμφιθέατρο Αντωνιάδου κάθε Δευτέρα, Τεταρτη, Πέμπτη, και μερικές φορές στις Φοιτητικές Εστίες Αγίου Λουκά τις Παρασκευές.

Την περίοδο Οκτώβρη με Δεκέμβρη, πριν την έναρξη των προβών για παραστάσεις και Ιανουάριο με Απρίλιο, παράλληλα με τις πρόβες.

![katara-epi-thivas-16](https://github.com/different-ways/theatrikiopa.eu/assets/16403754/e5f8fcbb-dce6-4835-900c-915fb225d299)

Η προετοιμασία των παραστάσεων ξεκινά τον Ιανουάριο και η παρουσίασή τους γίνεται τον Μάιο, σε θέατρα της Αθήνας.

Δικαίωμα για συμμετοχή στις παραστάσεις έχουν οι συμμετέχοντες στα εργαστήρια.

## Βία Είναι…

![signal-2023-05-09-134939_002](https://github.com/different-ways/theatrikiopa.eu/assets/16403754/aa60619d-adce-49af-8cba-e2951d525cb2)

Παράσταση θέατρο ντοκουμέντο από την Θεατρική Ομάδα του Οικονομικού Πανεπιστημίου Αθήνας

## Γιοί και Κόρες του Γιάννη Καλαβριανού

![343020745_762086732041923_4968496298849670101_n](https://github.com/different-ways/theatrikiopa.eu/assets/16403754/02f3ee9a-bcdd-4427-94fc-a278229ca33b)

Μία σπονδυλωτή παράσταση για την αναζήτηση της ευτυχίας, αποτελούμενη από 15 πραγματικές ιστορίες ανθρώπων απ’ όλη την Ελλάδα. Το μόνο ερώτημα που τέθηκε στα πρόσωπα αυτά ήταν «Αν έπρεπε να ξεχωρίσετε μία ιστορία από την ζωή σας, ποια θα ήταν αυτή;»

***

Η Θεατρική Ομάδα του Οικονομικού Πανεπιστημίου Αθηνών ιδρύθηκε τον Δεκέμβριο του 1979 και πρώτη παράσταση αποτέλεσε η σατιρική κωμωδία “Οι Γραμματιζούμενοι” του Βασίλη Ρώτα που γράφτηκε το 1943. Υπήρξε ένα διάστημα απραξίας από το 1984 έως το 1992 όπου ξεκίνησε να επαναλειτουργεί. Εντάσσεται από κοινού με άλλες πολιτιστικές ομάδες (χορού, μουσικής κ.ά.) στη Φοιτητική Λέσχη του Πανεπιστημίου απ’ όπου και χρηματοδοτείται.

> Το 2023 συμπλήρωσε 44 χρόνια λειτουργίας!

Οι αποφάσεις για οποιοδήποτε θέμα της ομάδας λαμβάνονται συλλογικά και ισότιμα από όλα τα μέλη, που είναι κυρίως φοιτητές του Οικονομικού Πανεπιστημίου Αθηνών, αλλά και φοιτητές άλλων Πανεπιστημίων.

![aueb-logo](https://github.com/different-ways/theatrikiopa.eu/assets/16403754/16f96542-9108-474e-a436-390e571be674)

Εντάσσεται στη [Φοιτητική Λέσχη](https://lesxi.aueb.gr) του ΟΠΑ και στον Πανελλήνιο Σύλλογο Ερασιτεχνικού Φοιτητικού Θεάτρου του οποίου αποτελεί ενεργό ιδρυτικό μέλος.

Η Θεατρική Ομάδα του ΟΠΑ προσφέρει εργαστήρια και παραστάσεις. Συγκεκριμένα, τα εργαστήρια περιλαμβάνουν διάφορες ασκήσεις (γνωριμίας, εμπιστοσύνης, ορθοφωνίας, κίνησης και χαλάρωσης) θεατρικά παιχνίδια και αυτοσχεδιασμούς.

H ομάδα καλύπτει μέρος των εργαστηρίων από παλαιότερα μέλη της. Πραγματοποιούνται, επίσης, κύκλοι εργαστηρίων συγκεκριμένης θεματικής ενότητας όπως κινησιολογία, θεατρική συγγραφή και θεωρητική προσέγγιση θεατρικών τεχνικών από εξωτερικούς συνεργάτες με μεράκι και φιλική διάθεση.

Οι παραστάσεις σκηνοθετούνται κυρίως από συνεργάτες της ομάδας ενώ τα τελευταία χρόνια σκηνοθετούνται και από παλαιότερα μέλη της.

Σημαντική εξέλιξη στα χρονικά της Θεατρικής Ομάδας ΟΠΑ ήταν και η διαμόρφωση ενός άρτια εξοπλισμένου χώρου στο κτήριο Βανκούβερ του ΟΠΑ σε θεατρική σκηνή, όπου η ομάδα παρουσίαζε πειραματικές δουλειές, αλλά και επίσημες παραστάσεις. Ο χώρος δεν χρησιμοποιείται πια.

