# Άνθρωποι

![antropoi2-1024x576](https://github.com/theatrikiopa/theatrikiopa.eu/assets/16403754/f00b6286-854b-4a5f-8b1c-164d3e5a4c9a)

Μια παράσταση με θέμα τον ίδιο τον Άνθρωπο, εμπνευσμένη από τους Aνθρώπους του ντοκιμαντέρ «Human» και τους Aνθρώπους της Ομάδας…

Γεια… Τι κάνεις; Έχει σημασία να σου πούμε «Γεια» πριν να σου πούμε «Αντίο». Εμείς είμαστε Άνθρωποι. Εσύ; Είσαι Άνθρωπος; Νομίζουμε πως είσαι… Είμαστε το ίδιο. Ναι, η ζωή μας είναι διαφορετική, αλλά εμείς είμαστε ίδιοι. Από την στιγμή που θα το βιώσεις, το συναίσθημα του να είσαι Άνθρωπος, θα δεις ότι δεν μοιάζει με τίποτα άλλο που να έχεις ζήσει. Αποφασίσαμε να σπάσουμε αυτόν τον κύκλο βίας και αίματος και εκδίκησης με το να σταματήσουμε να σκοτώνουμε και να υποστηρίζουμε την εκδίκηση. Όταν ένας άνθρωπος πυροβολάει προς έναν άλλον άνθρωπο, κάτι σκοτώνεται μέσα μας. Για αυτό αποφασίσαμε να αφήσουμε κάτω τα όπλα. Αν ζούσαμε στο παρελθόν θα περνούσαμε τον χρόνο μας κλαίγοντας. Για αυτό αποφασίσαμε να ζήσουμε στο παρόν. Το χειρότερο είναι να φεύγεις από το σπίτι σου με τις βαλίτσες σου. Πρέπει να αποχαιρετήσεις όλη σου την ζωή. Τώρα πια δεν έχουμε σπίτι. Το χειρότερο είναι να απολύεσαι από την δουλειά σου. Αισθάνεσαι καταρράκωση. Αναρωτιέσαι ποιος είσαι, τι κάνεις, τι προσφέρεις… Τώρα πια δεν έχουμε δουλειά. Χωρίς σπίτι και χωρίς δουλειά… φυλακισμένοι στην κοινωνία μέσα στην οποία ζούμε… είχαμε χρόνο να σκεφτούμε. Αυτό είναι αυτό που ανακαλύψαμε: Είτε είσαι χαρούμενος με πολύ λίγα, είτε δεν θα σου βγει σε καλό. Δεν υποστηρίζουμε την φτώχεια, υποστηρίζουμε την νηφαλιότητα. Για αυτό αποφασίσαμε να αφήσουμε κάτω τα ναρκωτικά. Δεν είναι το καλύτερο για εμάς ή για την οικογένειά μας… Ήρθαμε αντιμέτωποι με τον θάνατο και αποφασίσαμε να μην παρατήσουμε την ζωή. Είμαστε εδώ γιατί θέλουμε να σου πούμε κάτι: Μπορείς να τα καταφέρεις. Και εμείς μπορούμε να τα καταφέρουμε. Δεν φοβόμαστε τον θάνατο. Φοβόμαστε την ανωνυμία… Απλά να περάσουμε από αυτήν την ζωή χωρίς να αφήσουμε τίποτα πίσω μας… Τι αφήνουμε πίσω μας; Τι έχουμε κάνει με τις ζωές μας; Γιατί είμαστε εδώ; Για εμάς, το πιο σημαντικό είναι η αγάπη. Όλα καταλήγουν στην αγάπη. Κι αν μας ρωτάς για την ουσία της ύπαρξης… Κι αν μας ρωτάτε για το νόημα της ζωής… Αυτό… ελάτε να το δείτε επί σκηνής…

6 με 9 Ιουνίου 2016

**Θέατρο Altera Pars** 20:30

(διάρκεια 70′)

**Είσοδος Ελεύθερη**

## Ερμηνεύουν οι
Σταύρος Μαρκόπουλος, Ανθή Βυτινίδη, Ορσαλία Δαμουλάκη, Νάσος Τσέρος, Λουκάς Γιασηράνης, Θανάσης Πρίφτης, Άρτεμις Βαλτζάκη, Παρασκευή Φραγκίσκου, Στέλλα Αρχοντάκη, Δήμητρα Αναστασοπούλου, Σοφία Καραπάτη, Πάνος Παπαδόπουλος, Ειρήνη Λάι, Μαριλένα Βελώνια

## Συντελεστές
Σκηνοθεσία: Μαριλού Βαλεοντή

Είμαστε Όλοι Άνθρωποι Σε Αυτόν Τον Κόσμο…

***

Ευχαριστούμε πολύ το κοινό που παρευρέθηκε.

Σας περιμένουμε στις επόμενες παραστάσεις μας!

https://www.youtube.com/watch?v=nm0Y262Xuu0
