# The Last Supper

![last-supper-1024x559](https://github.com/theatrikiopa/theatrikiopa.eu/assets/16403754/a7b8481b-298c-477b-bca1-41a188c7b154)

Μια πολιτική πρόταση σε 3 πράξεις. Μια μεταφορά της ιδέας από τον κινηματογράφο στο θέατρο και από την Αμερική τού τότε στην Ελλάδα τού τώρα. Βασισμένο στην ταινία της Stacy Title (1995).

Πέντε συγκάτοικοι μεταπτυχιακοί φοιτητές με κοινωνικές ευαισθησίες και φιλοδοξίες εμπλέκονται σε μια νοσηρή κατάσταση, η οποία πιστεύουν ότι είναι η λύση ή ίσως η αρχή σε όλα τα κοινωνικά αδιέξοδα. Μια απλή εβδομαδιαία συνήθεια θα μετατραπεί σε μια δολοφονική ρουτίνα, που με τη σειρά της θα αποδείξει το τεράστιο χάσμα που υπάρχει από την ιδέα στην πράξη. Ο κύκλος που ανοίγει με την επιθυμία τους να αλλάξουν τον κόσμο θα κλείσει από εκεί που άρχισε ή ίσως ποτέ να μην υπήρξε.

Ένα έργο που δείχνει στην υπερβολή την φθορά και την αλλοτρίωση που έχουν δεχθεί οι ιδέες, οι αξίες, η πίστη αλλά και οι ίδιοι οι άνθρωποι. Ένα κυριακάτικο δείπνο που αντανακλά μια ολόκληρη κοινωνία, ένα ολόκληρο σύστημα πεποιθήσεων που όλοι νομίζουν ότι είμαστε παγιδευμένοι. Το σίγουρο είναι ότι είμαστε κομμάτια του παγκόσμιου πάζλ ή ίσως έχουμε ευθύνη για την κατάσταση που ζούμε. Πόσοι αντέχουν την ευθύνη αυτή και πόσοι θέλουν να την αποποιηθούν; Η μεγαλύτερη αλλαγή έρχεται από μέσα. Ο ανώτερος άνθρωπος είναι σκληρός με τον εαυτό του, ο κατώτερος άνθρωπος είναι σκληρός με τους άλλους.Ο κλοιός στον λαιμό τής ανθρωπότητας σφίγγει, η πίεση γίνεται ασφυκτική. Είναι η ανάγκη για την ελευθερία που κάνει αντιληπτή την θανατηφόρα πίεση.

19 με 23 Μαΐου 2014

**Θέατρο Εμπρός** 20:30

**Είσοδος Ελεύθερη**

**Ερμηνεύουν οι**
Δήμητρα Αθανασοπούλου, Ματίνα Αμαριότη, Φιλοποίμην Αρβανίτης, Ορέστης Γεωργίου, Βανέσα Γιόργο, Βασίλης Ζέκου, Ντάνυ Ιγκοντάρο, Μπιόρνης Λέκας, Μαρία Μπάμπου, Μελίνα Ντάκα, Αλεξάνδρα Τριάντη και Βαγγέλης Χατζιαντωνίου

## Συντελεστές
**Σκηνοθεσία:** Τάσος Ζουγανέλης, Στράτος Κουρλής

**Ενδυματολογία:** Ναταλία Παπάζ

**Σκηνικά:** Μαρκέλλα Δεμερτζή

***

Ευχαριστούμε πολύ το κοινό που παρευρέθηκε.

Σας περιμένουμε στις επόμενες παραστάσεις μας!

https://www.youtube.com/watch?v=OkvjPCrBH0s
