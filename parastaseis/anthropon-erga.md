# Ανθρώπων Έργα

![anthropon-erga-poster](https://github.com/theatrikiopa/theatrikiopa.eu/assets/16403754/0dc46f85-72a7-404c-8f40-fbfdc360af54)

6ήμερο θεατρικό φεστιβάλ εργαστηρίων & παραστάσεων από τη Θεατρική Ομάδα ΟΠΑ

Στις 10, 12 και 17 με 19 Μαΐου στον **Πολυχώρο Άννα & Μαρία Καλουτά**

[Πρόγραμμα-Καλουτά-2016.pdf](https://github.com/theatrikiopa/theatrikiopa.eu/files/14378298/-.-2016.pdf)

Άντρας, γυναίκα, παιδί, πλούτος, πόλεμος, μετανάστευση. Άνθρωπος.

Καθημερινά βομβαρδιζόμαστε με γεγονότα, και τα γεγονότα μπαίνουν σε λέξεις. Και οι λέξεις σε μια λογική σειρά. Μπορούμε όμως να τις νιώσουμε πραγματικά; Ή αναγκαζόμαστε να χάσουμε το νήμα των συναισθημάτων μας, χάριν της παρακολούθησης των γεγονότων;

Όταν κανείς χάνει την ακολουθία του εαυτού του, αυτών που νιώθει, αυτών που σκέφτεται, παύει η δυνατότητα της έκφρασης – παύει να είναι παιδί: το παιδί που θα παίξει δίχως να σκεφτεί, και όταν έρθει η στιγμή να πέσει, κλαίει, και όταν έρθει η στιγμή να γελάσει, θα γελάσει. Αποξενώνεται από τους γύρω του, δίνει και παίρνει όλο και λιγότερα, αφού ξεχνά τί έχει να δώσει και τί θέλει και μπορεί να λάβει: η κοινωνία, παύει να είναι κοινωνία.
Αποξενωμένοι άνθρωποι, μέσα σε ένα σύνολο ανθρώπων.

Είμαστε αδύναμοι στον πόνο μας και των άλλων; Είμαστε δυνατοί να έρθουμε κοντά. Να μιλήσουμε, να αφηγηθούμε ιστορίες με τη φωνή, με το σώμα μας.

Να ξαναγίνουμε παιδιά.

### **Τρίτη 10/5**
Δρώμενο σωματικού θεάτρου, από την ομάδα

Ώρα Έναρξης: 19:00

### **Πέμπτη 12/5**
Θεατρικό παιχνίδι για παιδιά 6-12 ετών από την Χαρά Καραβασιλείου και την ομάδα

Ώρα Έναρξης: 17:00

### **Τρίτη 17/5**
Θεατρικό Σεμινάριο από την Μαριλού Βαλεοντή

Ώρα Έναρξης: 19:00

### **Τετάρτη 18/5**
Θεατρική Παράσταση: «Εκκλησιάζουσες» του Αριστοφάνη σε σκηνοθεσία Χαράς Καραβασιλείου

Ώρα Έναρξης: 20:30

### **Πέμπτη 19/5**
Θεατρική Παράσταση: «Αντιγόνη» του Μπέρτολτ Μπρεχτ σε σκηνοθεσία Νάσσης Σακιώτη

Ώρα Έναρξης: 20:30

***

> Ευχαριστούμε πολύ όσους συμμετείχαν.
> Σας περιμένουμε στα επόμενα φεστιβάλ μας!
