# Η Δολοφονία του Jean-Paul Marat

![μαρα-γραφικό-e1583243390657](https://github.com/theatrikiopa/theatrikiopa.eu/assets/16403754/8cbe342d-7dd4-4d40-808d-e83001a09a3a)

«Η δολοφονία του Μαρά», είναι μια παράσταση «θεάτρου μέσα στο θέατρο», ή, πιο κυριολεκτικά, «θεάτρου μέσα στο ψυχιατρείο».

Οι ήρωες του έργου που έγραψε ο Peter Weiss το 1964, είναι τρόφιμοι του ψυχιατρικού ασύλου του Σαραντόν, οι οποίοι το 1808, με την καθοδήγηση του Μαρκησίου ντε Σαντ, ανεβάζουν μια παράσταση με θέμα την, προ δέκα πέντε ετών, δολοφονία τού, εκ των πρωταγωνιστών της Γαλλικής επανάστασης, Ζαν Πωλ Μαρά.

Σύμφωνα με τη σκηνοθετική προσέγγιση, το έργο αναπτύσσεται από δώδεκα ηθοποιούς σε δύο παράλληλα επίπεδα.

Το πρώτο είναι εκείνο του δράματος. Εδώ τα γεγονότα ακολουθούν δύο παράλληλες τροχιές, εκείνη των ιστορικών συμβάντων που οδήγησαν στη δολοφονία του Μαρά και εκείνη ενός διαλόγου Μαρά – Σαντ, που πιθανότατα δεν έγινε ποτέ, αλλά στο έργο έχει τον πρωταγωνιστικό ρόλο. Το διάλογο αυτό πυροδοτεί η αναζήτηση της απόλυτης αλήθειας μέσα από την αντιπαράθεση του εγώ (Σαντ) και του εμείς (Μαρά). Η Γαλλική επανάσταση είναι η αφορμή να αναδυθούν καινούργιες ιδέες, αλλά και νέα ερωτήματα για τα ατομικά και τα συλλογικά συμφέροντα και ελευθερίες, για τη δράση και την παθητικότητα, για τη ζωή και το θάνατο. Στην καρδιά της συζήτησης βρίσκεται ο άνθρωπος, αλλά και η φύση, που, παρά την ιστορική τους εξέλιξη, μοιάζουν ακίνητοι σε σύγκριση με την ηλικία της γης και ανώριμοι για την ενηλικίωσή τους.

Το δεύτερο επίπεδο αφορά στην πραγματικότητα που βιώνουν οι ίδιοι οι ηθοποιοί – έγκλειστοι του ψυχιατρείου που υποδύονται τους ρόλους του έργου. Αυτοί είναι ένα μείγμα ψυχοπαθών, περιθωριακών, αλλά και πολιτικών κρατουμένων με κοινό στόχο την απελευθέρωσή τους.

14 με 18 Μαΐου 2018

**Θέατρο Έαρ Βικτώρια** 20:00

(διάρκεια 120′ με 10λεπτο διάλειμμα)

**Είσοδος Ελεύθερη**

## Ερμηνεύουν οι
Άρτεμις Βαλτζάκη, Βασίλης Βάσιλας, Καλλιόπη Δεδούση, Ευαγγελία Δημητρίου, Παναγιώτης Κοτσώνης, Νικόλαος Μελίδης, Ιωάννα Νικολάου, Βασιλική Ντεβέ, Κατερίνα Ξαγοράρη, Αγγελική Παπαμιχαλακοπούλου, Μαρία Σεβαστή, Ιωάννα Χοτόβα

## Συντελεστές
**Συγγραφέας:** Peter Weiss

**Σκηνοθεσία:** Βασίλης Ασλανίδης

**Μουσική:** Τάσος Αντωνόπουλος

**Κουστούμια/Σκηνικά:** Θεατρική Ομάδα Ο.Π.Α.

**Κατασκευή Σκηνικών:** Λίτσα Παραδείση

**Κινησιολογία:** Μαρία Σεβαστή

**Μακιγιάζ:** Κατερίνα Ξαγοράρη

**Βοηθός Σκηνοθέτη:** Γεράσιμος Αρτελάρης

**Βοήθησε** η Μαρία Κωστοπούλου

***

> Ευχαριστούμε πολύ το κοινό που παρευρέθηκε.
> Σας περιμένουμε στις επόμενες παραστάσεις μας!

https://www.youtube.com/watch?v=BI0YkYioflo

![μαρά-2-cut-3-1024x679](https://github.com/theatrikiopa/theatrikiopa.eu/assets/16403754/80f328fb-a388-4e5f-9d6a-39b96cec1b8b)

![μαρά-6](https://github.com/theatrikiopa/theatrikiopa.eu/assets/16403754/0467043f-138a-4d69-9e7d-1c55ac670371)

![μαρά-7](https://github.com/theatrikiopa/theatrikiopa.eu/assets/16403754/af421e0b-e90d-4f73-b921-ad43691037ee)

![μαρά-5](https://github.com/theatrikiopa/theatrikiopa.eu/assets/16403754/fe0ee0e4-b826-49c4-afcd-e43dc2538179)

![μαρά-4-1024x575](https://github.com/theatrikiopa/theatrikiopa.eu/assets/16403754/3221825d-737c-4bf3-99ea-f1b30a23af3b)

![μαρά-2-1024x575](https://github.com/theatrikiopa/theatrikiopa.eu/assets/16403754/83537b3a-a02a-4fb9-88ac-77164e034e82)

![μαρά-3-1024x575](https://github.com/theatrikiopa/theatrikiopa.eu/assets/16403754/9685c4fb-082d-4a68-afe3-e5d49847acff)

![μαρά-1-1024x575](https://github.com/theatrikiopa/theatrikiopa.eu/assets/16403754/18c9635a-13e5-429c-bee2-4be0f2591f86)
