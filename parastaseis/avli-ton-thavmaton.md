# Η Αυλή των Θαυμάτων

![avli-plati-e1583243540673](https://github.com/theatrikiopa/theatrikiopa.eu/assets/16403754/8a7d4396-c3bd-41e4-88d3-f98fab27433d)

Σε μία αυλή του Βύρωνα τη δεκαετία του ’50, ζωντανεύουν ιστορίες, μυστικά, όνειρα και πάθη ανάμεσα στους απλούς και εμβληματικούς χαρακτήρες του Ιάκωβου Καμπανέλλη. Η συνύπαρξη αυτών των ανθρώπων, μέσα από το σύμβολο της αυλής, παραθέτει μια μικρογραφία της τότε λαϊκής κοινωνίας αλλά και τις πτυχές του ελληνικού χαρακτήρα.

O γερο – Ιορδάνης, η γυναίκα του και τα παιδιά τους, μικρασιάτες πρόσφυγες, η χήρα Αννετώ, ο Στέλιος ονειροπόλος και παράλληλα δυναστευμένος από τα πάθη του, η ελληνορωσσίδα γυναίκα του Όλγα, ο Μπάμπης και η Βούλα, ζευγάρι που εναλλάσσει τα χαϊδολογήματα με μαλλιοτραβήγματα, η Μαρία, γυναίκα ναυτικού εγκλωβισμένη στη μοναξιά της, όλοι αναμετριούνται με τις αδυναμίες τους. Οι νεότεροι της αυλής, η Ντόρα, γυναίκα νέα και όμορφη με φιλοδοξίες, ο Γιάννης, γιος του κυρ-Ιορδάνη, βιώνουν τις δικές τους ανησυχίες μέσα στον μικρόκοσμο της αυλής. Αργότερα, στους ένοικους θα προστεθεί ο Στράτος, υδραυλικός στο επάγγελμα, ανατρέποντας τις ήδη κλονισμένες ισορροπίες μέσα από νέα συναισθηματικά αδιέξοδα.

Σ’ ένα πλέγμα εναλλαγών της συντροφικότητας με τη μοναξιά, τα πρόσωπα του έργου θα δοκιμαστούν τόσο μεταξύ τους όσο και με την επέλαση ενός νέου αστικού κόσμου. Άραγε θα κυριαρχήσει η αλληλεγγύη και η ανθρωπιά ή η συναισθηματική αστάθεια και η παραίτηση;

Το έργο παρουσιάστηκε για πρώτη φορά στις 18 Ιανουαρίου 1957 στο Θέατρο Τέχνης και σε σκηνοθεσία του ίδιου του συγγραφέα ενώ παραμένει σύγχρονο ακόμα και στις μέρες μας ως γνήσιο σύμβολο της αισιοδοξίας και της ανθεκτικότητας του Έλληνα απέναντι στις δυσκολίες.

15 με 19 Μαΐου 2017

**Θέατρο Βαφείο – Λάκης Καραλής** 21:00

(διάρκεια 105′ χωρίς διάλειμμα)

**Είσοδος Ελεύθερη**

## Ερμηνεύουν οι
Μαρία – Κωνσταντίνα Κωστοπούλου (Βούλα), Κωσταντίνος Σκορδούλης (Γιάννης, Β’ Μηχανικός), Γιώργος Καλογεράκης: Ιορδάνης, Θεοδοσία Οκούμους (Μαρία), Μαρία Κασαρτζίογλου (Αννετώ), Εύη Ζέρβα (Ντόρα, Αστά), Χάρης Τάγκας (Μπάμπης), Κώστας Βατικιώτης (Στράτος), Αναστασία Μάγερα (Όλγα), Ορέστης Στύλος (Στέλιος), Ρικάρντο Κομνενής (Άντρας, Α’ Μηχανικός)

## Συντελεστές
**Συγγραφέας:** Ιάκωβος Καμπανέλλης

**Σκηνοθεσία – Διασκευή:** Έφη Αντωνάκου

**Επιμέλεια Φωτογραφιών:** Χρύσα Παπαδοπούλου

***
> Ευχαριστούμε πολύ το κοινό που παρευρέθηκε.
> Σας περιμένουμε στις επόμενες παραστάσεις μας!

https://youtube.com/watch?v=zGYr5QTC4z0

![avli1](https://github.com/theatrikiopa/theatrikiopa.eu/assets/16403754/40feac35-2ebe-4896-829a-8ecb0493c686)

![avli2](https://github.com/theatrikiopa/theatrikiopa.eu/assets/16403754/09328b5f-d942-42a1-acc5-d34735e9c8ca)

![avli3](https://github.com/theatrikiopa/theatrikiopa.eu/assets/16403754/53c9035c-20df-4a3f-a8e5-04ae693da3be)

![avli4](https://github.com/theatrikiopa/theatrikiopa.eu/assets/16403754/e70dcf57-4607-4b83-b572-c4cbd2671425)

![avli5](https://github.com/theatrikiopa/theatrikiopa.eu/assets/16403754/d5bc20bd-a54c-45ee-ba4c-a54900c7b212)

![avli6](https://github.com/theatrikiopa/theatrikiopa.eu/assets/16403754/b4d0c2cd-1781-45f5-ab83-1bb2c38bccaf)

![avli7](https://github.com/theatrikiopa/theatrikiopa.eu/assets/16403754/337962ef-11e8-4040-a5de-6549c915be21)

![avli8](https://github.com/theatrikiopa/theatrikiopa.eu/assets/16403754/035c193a-462c-473a-9050-b6b1aebeff78)
