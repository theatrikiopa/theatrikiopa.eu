# Συχνές Ερωτήσεις

![strumf2-e1583243661529](https://github.com/different-ways/theatrikiopa.eu/assets/16403754/8738ac92-f72a-4a9e-8ea4-6047edc7cfe9)

Η σελίδα αυτή έχει γραφτεί από μέλη της ομάδας και έχει σκοπό να απαντήσει σε διάφορα ερωτήματα σχετικά με τον τρόπο με τον οποίο λειτουργεί η ομάδα έτσι ώστε να διευκολυνθεί η κατανόησή των διαδικασιών και των λειτουργιών της ομάδας από νέα μέλη και εξωτερικούς συνεργάτες.

#### Χρειάζεται να είμαι φοιτητής του ΟΠΑ για να πάρω μέρος στην ομάδα;
Όχι, καθώς η ομάδα δέχεται και μέλη που δεν φοιτούν σε αυτό. Η ομάδα είναι για όσους θέλουν να ασχοληθούν με το θέατρο ανεξαρτήτως φοιτητικής ιδιότητας.

#### Τι είναι τα εργαστήρια και πως γινονται;
Τα εργαστήρια είναι οι θεατρικές δρασεις της ομάδας που γίνονται ολη τη διάρκεια της χρονιάς, απο τελη Οκτώβρη μέχρι και Ιανουάριο, πριν χωριστεί η ομάδα σε θιασους. Αφου χωριστεί, τα εργαστήρια γίνονται πιο σπάνια και το προγραμμα ειναι εν μερει ασταθές. Το καλοκαίρι δεν γίνονται εργαστήρια, με λίγες εξαιρέσεις. Το πρόγραμμα θα ανανεωθεί τον Οκτώβριο, και τα μέλη ενημερώνονται για τη μερα, την ώρα, την τοποθεσία και το περιεχόμενο του εργαστηρίου σε εκδήλωση στη σελίδα της ομάδας στο facebook. Με την επιφύλαξη της νεας χρονιάς, τα ωράρια κυμαίνονται μεταξύ 5-8 ή 6-9μμ, στο αμφιθέατρο Αντωνιάδου της ΑΣΟΕΕ ή στις φοιτητικές εστίες Αθηνών στον Άγιο Λουκά επί της οδού Πατησίων αντίστοιχα, τρεις φορές την εβδομάδα.
Στα εργαστήρια υπάρχει ενας εμψυχωτής, άτομο της ομάδας ή εξωτερικός συνεργάτης (σκηνοθέτης, πρώην μέλος κλπ) που έχει όρεξη να βοηθήσει τα μέλη να ασχοληθούν δημιουργικά με ενα θεατρικό αντικείμενο. Ενδεικτικά, πραγματοποιούνται εργαστήρια αυτοσχεδιασμού, θεωρίας, κινησιολογίας, θεατρικής έκφρασης, σκηνοθεσίας, ορθοφωνιας κ.α.

#### Είναι η συμμετοχή στα εργαστήρια της ομάδας απαραίτητη για να γίνω μέλος;
Ναι. Ιδανικά πρέπει κάθε μέλος να πάρει μέρος σε τουλάχιστον 3 εργαστήρια για να μπορεί να θεωρηθεί μέλος. Καλό θα ήταν και σε μια ολομέλεια.

#### Στα εργαστήρια της ομάδας μπορούν να συμμετέχουν μόνο μέλη;
Όχι, στα εργαστήρια μας μπορούν να συμμετέχουν και άτομα που δεν είναι μέλη.

#### Πως μπορώ να συμμετέχω σε παράσταση / τι συμβαίνει με τις παραστασεις;
Η ομαδα, επειδή περιλαμβάνει πολλά μέλη που επιθυμούν να συμμετέχουν σε παράσταση, χωρίζεται σε πάνω απο έναν θιασο, και ανεβάζει 2+ θεατρικές παραστάσεις. Μέχρι και τον Ιανουάριο, οι υποψήφιοι σκηνοθέτες μπορούν να οργανώσουν εργαστήριο και να παρουσιάσουν τη δουλειά που θέλουν να κάνουν με το θίασο. Σκηνοθέτης μπορεί να είναι ο οποιοσδήποτε, μέλος η εξωτερικός συνεργάτης, που έχει όραμα και όρεξη για συνεργασία. Στη συνέχεια τον ιανουαριο γίνεται η ολομελεια θιάσων, όπου βρίσκονται ολα τα μέλη που θέλουν να συμμετέχουν, οι σκηνοθέτες παρουσιάζουν τα έργα που θέλουν να ανεβάσουν, και υστερα τα μέλη αποφασίζουν σε ποιο θιασο θέλουν να μπουν. Προκειμένου να μπουν σε θιασο, πρέπει να συμμετέχουν σε 3 εργαστήρια και 1 ολομελεια (πέραν αυτής των θιάσων). Αν προκύψουν πολλοί υποψήφιοι σκηνοθέτες, επιλέγονται τα έργα με τη μεγαλύτερη συμμετοχή από τα μέλη, ανάλογα και με τις δυνατότητες της ομαδας σε χώρο και χρήματα για πρόβες. Οι πρόβες ξεκινούν τέλη Γενάρη, και οι παραστασεις γίνονται τέλη Μαΐου με αρχές Ιουνίου. Το θεατρο το βρίσκει η ομάδα και πληρώνεται απο την ΑΣΟΕΕ.
Δεν υπάρχει κάποιος συγκεκριμένος χώρος που μας διατίθεται.

#### Είναι η παράσταση αυτοσκοπός της ομάδας;
Όχι, ο σκοπός της ομάδας είναι η απόκτηση θεατρικών γνώσεων πάνω στο θέατρο μέσω ασκήσεων και θεατρικών παιχνιδιών.

#### Τι άλλες δράσεις έχει η ομάδα;
Στην ομάδα, εκτος απο εργαστήρια και παραστασεις, γίνονται και οι εξής δρασεις:
Συμμετοχή σε Φεστιβάλ: Οι θιασοι μπορούν να συμμετέχουν σε Φεστιβάλ ερασιτεχνικου θεάτρου, σε διάφορα μέρη της Ελλάδας, όπου ανεβάζουν τις παραστασεις τους.
Παρτι: Η ομάδα οργανώνει παρτι οικονομικής ενίσχυσης
Συμμετοχή σε εκδρομές: μέλη της ομάδας ταξιδεύουν σε διάφορα μέρη της Ελλάδας, συνήθως με αλλες θεατρικές ομάδες, οπου πραγματοποιούνται κοινές δράσεις, εργαστήρια και παρτι.

#### Η ομάδα χρηματοδοτείται από το ΟΠΑ;
Η ομάδα χρηματοδοτείται από το ΟΠΑ.

#### Ποιες είναι οι υποχρεώσεις των μελών της ομάδας;
Για την εύρυθμη λειτουργία της ομάδας, τα μέλη οφείλουν να αναλαμβάνουν διάφορα πόστα μέσα σε αυτήν με συγκεκριμένες αρμοδιότητες καθώς η ομάδα είναι αυτό-διαχειριζόμενη. Για αυτό τον λόγο, κάθε μέλος έχει την υποχρέωση να παρευρίσκεται στις συναντήσεις και να βοηθά με όποιον τρόπο μπορεί στην ομαλή λειτουργία της ομάδας.

#### Ποια είναι τα πόστα στα οποία μπορώ να πάρω μέρος;
Πόστο Οικονομικών 💸, Πόστο Θεάτρου 🎭, Πόστο Διαφήμισης 📺, Πόστο Party 💃, Πόστο Ένωσης 👪, Πόστο Βεστιαρίου 👚, Πόστο Εργαστηρίων 🧪, Πόστο Επικοινωνίας 😃, Πόστο Πληροφορικής 💻

#### Πώς λαμβάνονται οι αποφάσεις για την λειτουργία της ομάδας;
Οι αποφάσεις λαμβάνονται με συνδιαμόρφωση κατά το δυνατόν, έπειτα από συζήτηση σε ολομέλεια, αλλιώς με πλειοψηφία του 90%.

#### Τι είναι η ολομελεια;
Η ομάδα ειναι αυτοδιαχειριζομενη, το οποίο σημαίνει οτι τα μέλη της παίρνουν αποφάσεις για τα οργανωτικά της θέματα. Μαζευόμαστε μια φορά καθε μηνα τακτικά και όποτε άλλοτε το ζητήσει καποιο μέλος εκτάκτως, συζηταμε ότι πρόβλημα και θέμα εχει προκύψει και παίρνουμε αποφάσεις. Κατά την διάρκεια της ολομέλειας κρατούνται πρακτικά τα οποία αργότερα κοινοποιούνται σε όλα τα μέλη της ομάδας. Πέραν του θεάτρου είναι σημαντικό να ασχολούμαστε και με την οργάνωση της ομάδας για να απολαμβάνουμε περισσότερο αυτά που έχει να μας προσφέρει.
